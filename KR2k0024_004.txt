# -*- mode: mandoku-view; -*-
#+TITLE: 昌國州圖志
#+DATE: 2015-08-24 22:39:42.239638
#+PROPERTY: ID KR2k0024
#+PROPERTY: BASEEDITION WYG    
#+PROPERTY: JUAN 卷四
<pb:KR2k0024_WYG_004-1a>¶
欽定四庫全書¶
　昌國州圖志卷四¶
　　　　　　　　　　　元　馮福京等　編¶
　敘山¶
　余聞山有南北條列如人之脈然有近而不相連有¶
　逺而實相續者其逺而相續者隔江河而不絶故大¶
　江以南之山皆來自梁綿延過九江接揚州分為二¶
　支其一由彭蠡接閩其一過湖口接吳然則南條陽¶
<pb:KR2k0024_WYG_004-1b>¶
　列之山至定海而絶矣昌國之山何自而來哉信知¶
　其為瀛洲方丈之屬也¶
鎮鰲山在海中屹然有六鰲背負之勢州治據其趾而¶
坐鎮焉因以名其堂¶
黄楊山在州東北通陸之處極巉巖嶮峻一峯傑出人¶
目曰黄楊尖¶
翁山一名翁洲去州東一舎抱朴子論古仙者之藥以¶
登名山為上而以海中大島嶼若會稽之東翁洲之𩔖¶
<pb:KR2k0024_WYG_004-2a>¶
者次之¶
梅岑山在海之東世傳梅福煉丹之所因以名此山(一/名)¶
(補陀落迦山佛書所謂海/岸孤絶處詳見寳陁寺記)¶
舟山在州之南有山崒如枕海之湄以舟之所聚故名¶
舟山¶
大椎山即州治照山儼若屏障在前四望其形如一州¶
民卜居者面此山為風水¶
岝峉山在海之東山之巔産白艾重午人競採之詳見¶
<pb:KR2k0024_WYG_004-2b>¶
本草¶
石門山在州東通陸逈絶處名極樂嶼下瞰大海𣺌無¶
涯際旁有兩山對峙如門出入此彼則有兩都之隔惰¶
農老人陳明可過此有詩題其石云兩山對立石為門¶
疑隔桃源舊日村抬手欲敲終不得烟封霧鎖過黄昏¶
雙髻山州山之最髙者距州治僅十里層巒聳結宛如¶
雙髻¶
烏龜巖在州之西山有一石狀如龜¶
<pb:KR2k0024_WYG_004-3a>¶
竹嶼山與舟山對境兩山夾峙上有叢竹附潮而上者¶
由此謂之竹嶼門¶
雲嶼山與竹嶼對峙山勢稍崇雲氣常滃鬱附潮而下¶
者由此謂之雲嶼門¶
盤嶼山與竹嶼山相左右中有一小聚落田可耕海可¶
煮編亭置竈於内以其山勢環擁故曰盤¶
丁家礁繇舟山解纜一餉可到左大茆港右螺頭洋亂¶
石嶄然起乎中間潮溢則礁没而不露舟人弗戒或與¶
<pb:KR2k0024_WYG_004-3b>¶
石遇則維楫俱亡令王與善為之攻堅植表以示來者¶
屹然中流之砥柱¶
螺頭山去州半潮有島突起海心其狀拳然如螺¶
東藿山在海之東北環以大洋世傳徐福至此山有石¶
宛如一枰修竹森立風枝拂掃常無纎塵¶
桃花山在海之東南世𫝊安期生煉丹之所嘗以醉墨¶
灑石成桃花紋因以為名¶
馬跡山在海之東北安期生之洞在焉¶
<pb:KR2k0024_WYG_004-4a>¶
石衕山在海之東北有石玲瓏故名¶
岱山在海之北傳所謂岱輿蓬萊或者名始于此¶
馬秦山在海之東南昔有碧雲庵馬耆禪師修道于此¶
與黄給事龜年等聯句刻諸石有曰團團深鎖碧烟籠¶
(馬/)安隠禪居瑞氣中(黄/)萬頃滄浪終夜月(張居/士光)更於何¶
處覓天宮(黄承事/岳年)¶
蓮花峯與馬秦山碧雲庵對峙三石層出如蓮花上有¶
佛脚跡拄杖印馬跡痕山之四隅各有小浮圖地産草¶
<pb:KR2k0024_WYG_004-4b>¶
一種名長生不死云¶
順母山在海之東山側有石形如牛方外人謂石牛之¶
口¶
箭巖在馬秦後砂上有箭孔故名¶
黄公山在海之南峯極峭峻絶頂有石碣字漫滅讀不¶
句或云晉時隠者黄公善神術制白虎斃于此山故名¶
塔嶺山在黄公山之南土人登山嘗見老僧趺坐石上¶
因壘石為塔以拜之去嶺數十步有石婦人狀春月多¶
<pb:KR2k0024_WYG_004-5a>¶
杜鵑花¶
鼓吹山在州東三十里山之隂曰戰洋曰馬&KR1245;偃王祠¶
在其前其巔平如掌可容數百人風雨晦㝠之時隠隠¶
有鼓吹聲¶
葛仙峯在州之金塘鄉一潮可至葛仙翁陳禪師金信¶
郎同憇此山山之巔産桃一株花而不實舊有三僊堂¶
遺址猶存仙翁煉丹井亢旱亦不枯¶
刑馬□在岱山之東北名秦頭父老相傳謂昔隋驃騎¶
<pb:KR2k0024_WYG_004-5b>¶
陳將軍奉命伐流求國領兵至此刑馬祭神今之英感¶
廟靈濟侯是也¶
洋山在蓬萊鄉之大海中因祠隋焬帝於此凡草不生¶
白石磷磷殿前有池産緑毛龜如錢大若有神司之好¶
事者不可得¶
玉峯在岱山鷂子尖嶺下崗巒秀抜林樾蒼潤時有白¶
霧蒙其巔人以為福地往宋乾徳四年徙超果寺于其¶
麓見之樓叅政記¶
<pb:KR2k0024_WYG_004-6a>¶
寺鍾山在秀山去州隔一潮山之頂有古佛殿基堦砌¶
儼然旁有井甃以磚存而不毁凡遇隂晦隠隠聞鐘聲¶
因以為名¶
書字巖在寺鍾山之側一名桂竹嶼危巖懸覆若墜若¶
浮俗傳羅隠嘗畱題故名書字字跡猶髣髴可見¶
佛嶼山在秀山上有一峯表表特立望之儼如丈六金¶
身相旁睨如背負一小佛狀甚怪¶
響巖在馬秦去州隔一潮巖石玲瓏遇隂晦則空洞有¶
<pb:KR2k0024_WYG_004-6b>¶
聲¶
歇轎巖在馬秦上有石平闊五丈許昔黄給事結庵山¶
側往來停車于此¶
烏石塘在馬秦綿亘百餘丈髙可二丈許枕海之濱表¶
裏皆青圓石子如龍之鱗甲然下注民田皆成沃壤天¶
色晦㝠則光怪間錯父老相傳謂舊無此塘一夕暴風¶
雨挾而至¶
黑碁子灣在烏石塘之左其形圓巧紺滑欲得之者必¶
<pb:KR2k0024_WYG_004-7a>¶
禱於神撒黑豆易之¶
白碁子灣與黑碁子灣相望螺蚌之甲隨潮上下淘洗¶
成質瑩潔光潤欲得之者撒白米易之¶
香火礁在馬秦大海中每歳三月間大魚楊鬐鼓鬛從¶
大洋來㑹于礁之下¶
十二峯在朐山去州三潮山有十二尖若巫山然¶
銅礁在朐山礁之右如銅水紺碧色¶
碓砧山屬岱山北海至險處以山之形名之中有磁石¶
<pb:KR2k0024_WYG_004-7b>¶
西蘭山　　　大箬山　　　檉岸山¶
□石山　　　滕&KR1245;山　　　小竿山(以上/在南)¶
大竿山　　　蘭山　　　　崑斗山¶
(缺/)　山　　　蛟山　　　　登部山¶
黄砂山　　　徐公山　　　雙嶼山¶
石珠山　　　石馬山　　　東勾曲山¶
石牛山　　　&KR1245;山(以上/在東)¶
浪港山　　　深水山　　　莆&KR1245;山¶
<pb:KR2k0024_WYG_004-8a>¶
陀山　　　　竹山　　　　洋山¶
東蘭山　　　西枯山　　　東曉山¶
東枯山　　　桑子山(舊名/桑石)　石蜀山¶
東朐山　　　川石山　　　北壁山¶
西湏山　　　須皓山　　　落華山¶
青䦒山(以上並/在東北)¶
大磧山　　　東乳山　　　東岱山¶
西朐山　　　大洋山　　　釣嶼山(以上/在北)¶
<pb:KR2k0024_WYG_004-8b>¶
囘峯山　　　西良山　　　長塗山¶
三姑山　　　灘山　　　　長白山¶
西岱山　　　正䇿山　　　吳農山¶
如岸山　　　横子山　　　冊子山¶
西桑山(以上並/在西北)¶
大茆山　　　小茆山(以上在/東南)¶
　敘水¶
　天地至大海次焉州中海而立有崇山峻嶺居其中¶
<pb:KR2k0024_WYG_004-9a>¶
　者但見青天四垂忽波濤怒起萬怪畢陳而風月光¶
　霽一平如掌不觀於此豈知有江淮河海之衆細而¶
　歸諸大哉¶
蜃池在州治前周十數丈方廣如一亢陽不枯舊𫝊蜃¶
潛其中一名筆硯池¶
東龍潭在州之東介萬夀衍慶兩山間據山之頂清澈¶
無底上有龍王祠遇旱則禱之¶
洩潭瀑布在州東北三十六里據山之腰往宋宣和中¶
<pb:KR2k0024_WYG_004-9b>¶
歳旱簿尉劉佖投以詩曰未躍天衢卧寂寥碧潭流溢¶
海山腰埋藏頭角雖多日鼓動風雷在一朝既若有心¶
成變化豈能無意澤枯焦神踪許為蒼生起願擊香車¶
上九霄詩沈而雨至(又薛主簿寘有詩云秋髙水壯雪/飛濤巖木招風怒竅號不是玉虹)¶
(低澗飲白龍/拖雨下山腰)¶
小&KR1245;潭在州西三十里餘遇旱則禱之有蜥蜴出焉¶
漩潭在州北五里僅一堂坳水汲之不竭遇旱則祭之¶
青龍潭在普慈寺之後山一泓鏡如禱雨則出青蛇以¶
<pb:KR2k0024_WYG_004-10a>¶
顯其異¶
九節鰻潭在州東五里畦塍間一古井耳有人於其中¶
得一鰻歸而臠之析為九將投諸釡怪風倏起視其鰻¶
無有也他日復汲於井則鰻洋洋而出九節顯然鄉人¶
神之以為龍遇旱必禱焉¶
菖蒲潭在州西岑江之别嶼其潭深不可涯涘有菖葉¶
生其中歳旱則禱之¶
鄭山龍潭在州東大剪村有山危峭不可躋攀山之巔¶
<pb:KR2k0024_WYG_004-10b>¶
舊有石罅一村民因採樵浣垢衣其間視之則紺碧狀¶
及其歸若有所慿依譫言觸龍之怒故然後遇旱禱之¶
有金絲蜥蜴者出¶
髙嶅山在州之岱山東南藏經云東海有山名曰髙嶅¶
乃娑竭龍王所居之地上有亭宇遇旱鄉人禱之¶
岱山龍潭依山之麓其潭有三相去數步闊不尋文深¶
不盈尺禱旱投以尺書則有物若蠏捧而入間有狀如¶
鰻者躍而出或誠不能感則既沈之書復浮于水¶
<pb:KR2k0024_WYG_004-11a>¶
惠泉井在州北一里深可二丈許往宋端拱二年所鑿¶
也大旱不枯間有白蛇出現井之靈歟¶
聖母池在道隆觀聖母殿之前方廣僅尋文舊創嶽祠¶
邑有急足洪姓者詣兖州東嶽山取杯水歸鑿斯池以¶
瀦之人有禱者攜紙錢一束投其中神或顧歆則倏然¶
而墜若有掣之者不然則泛泛于上或者視此以為禍¶
福之驗¶
髙大山龍潭去州東三十里父老相傳有白龍乘雲而¶
<pb:KR2k0024_WYG_004-11b>¶
下雙睛駐地遂成龍淵卷石勺水旱暵不竭有青蜥蜴¶
常現潭上遇旱則禱焉¶
白泉湖在州東北舊周廣三十里瀦水灌田源泉沕涌¶
值旱則桔槔輻輳¶
黄馬溪在州西北十五里南墠水從茶嶺發源流注于¶
海民田賴以灌溉¶
下塘在州束蘆花村與補陀山相望隔一海舊有此塘¶
父老相傳天氣晦㝠凡三日劃然開霽自青山頭至横¶
<pb:KR2k0024_WYG_004-12a>¶
山突起一塘一百餘丈其中皆小黑白石子豈非天作¶
地設者耶¶
灌門去州兩潮屹乎中流有一砥柱望之如人拱手而¶
立水匯于此旋涌若沸舟行者必浮以物殺其勢而後¶
過焉風雨將作有聲如雷震驚百里歳旱有所禱則持¶
鐵篆以投之水輒騰起雨隨應或者為蛟龍之窟宅云¶
嘉芹去州兩潮在黄公&KR1245;之北其水多芹取古人食芹¶
之義因以名¶
<pb:KR2k0024_WYG_004-12b>¶
聖池在黄公&KR1245;之南舊傳此地聚落未成時有二尼築¶
庵于古木下修浮屠業不知何許人因後徙居者衆二¶
尼遁迹而去遺趾尚存中有池瀦水清洌可食至今以¶
聖池名云¶
岑江港去州西北三十里舊謂之六國港口南北舟舶¶
輻輳於此亦海州之一鎮云¶
　　橋梁¶
市橋舊名狀元橋往宋紹熙三年令王阮剏建¶
<pb:KR2k0024_WYG_004-13a>¶
第二橋¶
第三橋皆在州市之南往宋明道初陳氏居士文諒自¶
開封徙居於此捐資建此二橋人不病涉目為陳太翁¶
橋¶
曉峯橋去州西五里往宋淳熙十五年西監鹽人鮑謂¶
建¶
東江橋去州東五里舊亦陳太翁所建圮于風潮厥後¶
太翁諸孫行覺城居士重為建造¶
<pb:KR2k0024_WYG_004-13b>¶
東新橋東江橋之第二橋¶
虞家橋去州北三里¶
虹橋去州北十里枕大溪形如卧虹¶
南墠橋去州北二十里¶
毛家橋去州北三十里岑江市心¶
葛家橋去州二十里翁浦¶
甬東橋去州十五里¶
　　津渡¶
<pb:KR2k0024_WYG_004-14a>¶
舟山渡　　　竿纜渡　　　泗洲塘渡¶
冊子渡　　　金塘渡　　　沈家門渡¶
　　井¶
舟山井州南沈山之趾去海不半武泓泉甘美可愛山¶
海相接而鹹淡之味夐異豈泉脈有自來哉¶
四眼井州治之北一井而四穴汲者競趨焉¶
東井　　　　周莊井　　　滕坑井¶
　　碶堰¶
<pb:KR2k0024_WYG_004-14b>¶
慶豐碶　　　岑江碶　　　和尚碶¶
翁浦碶　　　蘆花碶　　　甬東碶¶
金魚碶¶
　敘物産¶
　土地所生風氣所宜不可以不書而多識於鳥獸草¶
　木之名爾雅之注不可誚也¶
五穀(田之近山者多旱乾近海者多斥鹵粳與糯咸不/宜焉則平土能有幾何故歳得上熟僅可供州民)¶
　　(數月之食全藉浙/右客艘之米濟焉)¶
<pb:KR2k0024_WYG_004-15a>¶
　粳　　糯　　大麥　小麥¶
　蕎麥　黍　　麻　　粟¶
　黑豆　菉豆　赤豆¶
布帛(斥鹵之地桑麻皆非所宜民户間有髙阜之/地始能種植可以株計故絲枲之利絶少)¶
　絹　　苧布　麻布¶
禽𩔖¶
　頻伽(佛書著名/補陀有之)鵲　　鴿¶
　鳩　　山鵲　雀　　鷹¶
<pb:KR2k0024_WYG_004-15b>¶
　鸛　　鷗　　鷺　　鶯¶
　燕　　鸕鷀　姑惡　婆餅焦¶
　野鴨　畵眉　鴝鵒　白頭翁¶
　繡眼　黄頭　山鷓　百舌¶
　雪姑　紅鶴　蠟觜¶
海族(海物惟錯此固禹貢之所賦州雖在海中錯物視/台温及閩中最少未可㮣以海鍇貴之是州今書)¶
　　(其實/有者)¶
　魟魚　鱸魚　鮵魚　鯧魚¶
<pb:KR2k0024_WYG_004-16a>¶
　梅魚　春魚(似石首/而小者)　鱅魚¶
　石首魚(一名鯼又/名洋山魚)　　鰉魚(可為/鮓)¶
　帶魚　鮆魚　□魚　箬魚¶
　比目魚　　　泥魚　短魚¶
　華臍(一名夀魚一作綬一名老婆/魚一名琵琶魚以其形似之)¶
　烏魚　鯔魚　鰣魚　邵洋魚¶
　烏□　䲅魚(一名河豚/一名烏郎)書篦魚¶
　黄魚　鱟　海鯽　　馬蛟魚¶
<pb:KR2k0024_WYG_004-16b>¶
　黄鯽　鰻　　水母　竹夾魚¶
　章巨　&KR2340;　　望潮　香螺¶
　赤蝦　苔蝦　蛤蜊　淡菜¶
　蝤蛑　赤蟹　□　　桀步¶
　彭越　蟶子　白蟹(有子者/曰子蟹)¶
　白蝦　瓦壟　辣螺　丁螺¶
　拳螺　生䗯　地青　龜脚¶
　彈塗¶
<pb:KR2k0024_WYG_004-17a>¶
河塘魚¶
　鯉　　鯽　　鱔　　鰍¶
畜𩔖¶
　牛　　羊　　犬　　豕¶
　雞　　鴨¶
獸𩔖¶
　獺　　野豕　麂　　猴¶
　陵里甲¶
<pb:KR2k0024_WYG_004-17b>¶
花𩔖¶
　牡丹　芍藥　海棠　山茶¶
　丁香　蘭　　瑞香　錦帶¶
　紫笑　望春　八僊　棣棠¶
　紫荆　山丹　酴醿　月計¶
　緋桃　鄭花　石竹　千葉桃¶
　薔薇　荷花　蜀葵　紫薇¶
　薝蔔(即梔/子花)　　雞冠　麗春¶
<pb:KR2k0024_WYG_004-18a>¶
　鳳仙(又名滿/堂紅)　鶯粟　萱(又名忘/憂草)¶
　玉屑　木屑　丹桂　芙蓉¶
　菊　　蓀(即秋/蘭也)梅花　紅梅¶
　水仙　苔梅　玉簪¶
果實¶
　櫻桃　楊梅　梅　　李¶
　𤓰　　棃　　蓮　　葡萄¶
　棗　　枇杷　杮　　椑¶
<pb:KR2k0024_WYG_004-18b>¶
　銀杏　林檎　桃　　栗¶
　橘　　棖　　杏　　香欒¶
　石榴¶
竹𩔖¶
　斑竹　苦竹　紫竹　淡竹¶
　筯竹　南竹　筀竹　桃枝竹¶
　四季竹　　　公孫竹¶
藥𩔖¶
<pb:KR2k0024_WYG_004-19a>¶
　艾　　黄精　磁石　白蒺䔧¶
　半夏　苦參　天南星　香附子¶
蔬菜¶
　冬𤓰　梢𤓰　黄𤓰　笋¶
　瓠　　茼蒿　莧　　苦藚¶
　薺　　菘　　菜菔　芥¶
　葱　　薤　　韭　　芹¶
　茄子　蒜　　莙薘　菠薐¶
<pb:KR2k0024_WYG_004-19b>¶
　紫菜　香菜　蕨　　道士裙¶
　鹿角　白菜　油菜　芸臺¶
木𩔖¶
　樟　　櫧　　檡　　棟¶
　松　　杉　　栢　　檜¶
　梧　　楓　　檮　　栁¶
　朴　　橡　　㮖桃　楮¶
　欓椒　烏桕　皂角　黄楊¶
<pb:KR2k0024_WYG_004-20a>¶
　槿　　柘　　木蘭　㯶¶
　桑　　槐　　女貞(一名/冬青)¶
　¶
　¶
　¶
　¶
　¶
　¶
<pb:KR2k0024_WYG_004-20b>¶
　¶
　¶
　¶
　¶
　¶
　¶
　¶
　昌國州圖志卷四¶
